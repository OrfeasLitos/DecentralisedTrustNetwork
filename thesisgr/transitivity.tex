\section{Μεταβατικότητα Εμπιστοσύνης}
  Στην ενότητα αυτή ορίζουμε μερικές στρατηγικές και δείχνουμε τους ανάλογους αλγορίθμους. Μετά ορίζουμε το Μεταβατικό
  Παιχνίδι (\textlatin{Transitive Game}) που αναπαριστά το σενάριο χειρότερης περίπτωσης για μία τίμια παίκτη όταν κάποια
  άλλη παίκτης αποφασίζει να φύγει από το δίκτυο με τα χρήματά της και όλα τα χρήματα που άλλες εμπιστεύονται άμεσα σε αυτήν.
  \subimport{thesisgr/definitions/}{idlestrategy.tex}

  \subimport{thesisgr/algorithms/}{idlestrategycode.tex}
  Οι είσοδοι και οι έξοδοι είναι πανομοιότυποι με αυτούς της \texttt{\textlatin{idleStrategy()}} στις υπόλοιπες στρατηγικές,
  συνεπώς αποφεύγουμε την επανάληψή τους.
  \subimport{thesisgr/definitions/}{evilstrategy.tex}

  \subimport{thesisgr/algorithms/}{evilstrategycode.tex}

  \subimport{thesisgr/definitions/}{conservativestrategy.tex}

  \subimport{thesisgr/algorithms/}{conservativestrategycode.tex}
  Η \texttt{\textlatin{SelectSteal()}} επιστρέφει $y_v$ με $v \in N^{-}\left(A\right)_{j-1}$ τέτοιο ώστε
  \begin{equation}
  \label{stealrestriction}
     \sum\limits_{v \in N^{-}\left(A\right)_{j-1}}y_v = Damage_{A, j} \wedge \forall v \in N^{-}\left(A\right)_{j-1},
     y_v \leq DTr_{v \rightarrow A, j-1} \enspace.
  \end{equation}
  Η παίκτης $A$ μπορεί να ορίσει κατά βούληση πώς η \texttt{\textlatin{SelectSteal()}} θα κατανείμει τις πράξεις
  $Steal\left(\right)$ κάθε φορά που καλεί τη συνάρτηση, εφ' όσον ο περιορισμός (\ref{stealrestriction}) είναι σεβαστός.

  Όπως βλέπουμε, ο ορισμός καλύπτει μια πληθώρα επιλογών για τη συντηρητική παίκτη, αφού στην περίπτωση που $0 < Damage_{A,j}
  < in_{A,j-1}$ μπορεί να επιλέξει να κατανείμει τις πράξεις $Steal\left(\right)$ όπως επιθυμεί.

  Ο συλλογισμός πίσω από αυτή τη στρατηγική προκύπτει από μια συνηθισμένη περίπτωση στον πραγματικό κόσμο. Έστω μία πελάτισσα,
  μία μεσάζοντας κι μία παραγωγός. Η πελάτισσα εμπιστεύεται κάποια αξία στη μεσάζοντα ώστε η τελευταία να μπορέσει να
  αγοράσει το επιθυμητό προϊόν από την παραγωγό και να το παραδώσει στην πελάτισσα. Η μεσάζοντας με τη σειρά της εμπιστεύεται ίση
  αξία στην παραγωγό, η οποία απαιτεί την προκαταβολή του ποσού για να μπορέσει να ολοκληρώσει τη διαδικασία παραγωγής.
  Ωστόσο, η παραγωγός τελικά δε δίνει το προϊόν ούτε επιστρέφει το ποσό λόγω πτώχευσης ή επιλογής να φύγει από την αγορά με
  ένα άδικο όφελος. Η μεσάζοντας τότε μπορεί να επιλέξει είτε να αποζημιώσει την πελάτισσα και να υποστεί τη ζημία, ή να αρνηθεί
  την αποζημίωση και να χάσει την εμπιστοσύνη της πελάτισσας. Η τελευταία επιλογή για τη μεσάζοντα είναι ακριβώς η συντηρητική
  στρατηγική. Χρησιμοποιείται στη συνέχεια του παρόντος ως η στρατηγική για όλες τις ενδιάμεσες παίκτες γιατί μοντελοποιεί
  με επιτυχία το σενάριο χειρότερης περίπτωσης που μία πελάτισσα μπορεί να αντιμετωπίσει αφού μία κακιά παίκτης αποφασίσει να
  κλέψει ό,τι μπορεί και οι υπόλοιπες παίκτες δεν εμπλέκονται σε κακή δράση.

  Συνεχίζουμε με μία δυνατή εξέλιξη του παιχνιδιού, το Μεταβατικό Παιχνίδι. Στο γύρο 0, υπάρχει ήδη ένα συγκεκριμένο δίκτυο.
  Όλες οι παίκτες εκτός της $A$ και της $B$ ακολουθούν τη συντηρητική στρατηγική. Επιπλέον, το σύνολο των παικτών δε
  μεταβάλλεται κατά τη διάρκεια του Μεταβατικού Παιχνιδιού, συνεπώς μπορούμε να αναφερθούμε στο $\mathcal{V}_j$ για κάθε γύρο
  $j$ ως $\mathcal{V}$. Επίσης, κάθε συντηρητική παίκτης μπορεί να βρίσκεται σε μία από τρεις καταστάσεις: Χαρούμενη
  (\textlatin{Happy}), Θυμωμένη (\textlatin{Angry}) ή Λυπημένη (\textlatin{Sad}). Οι Χαρούμενες παίκτες έχουν ζημία 0, οι
  Θυμωμένες παίκτες έχουν θετική ζημία και θετική εισερχόμενη άμεση εμπιστοσύνη, άρα μπορούν να αναπληρώσουν τη ζημία τους
  τουλάχιστον μερικώς και οι Λυπημένες παί\-κτες έχουν θετική ζημία, αλλά 0 εισερχόμενη άμεση εμπιστοσύνη, άρα δεν μπορούν να
  αναπληρώσουν τη ζημία. Αυτές οι συμβάσεις θα ισχύουν όποτε χρησιμοποιούμε το Μεταβατικό Παιχνίδι.
  \subimport{thesisgr/algorithms/}{transitivegame.tex}

  Ένα παράδειγμα εκτέλεσης ακολουθεί:

  \subimport{thesisgr/figures/}{transitivegameexample.tikz}

  Έστω $j_0$ ο πρώτος γύρος στον οποίο η $B$ επιλέγεται. Μέχρι τότε, όλες οι παίκτες θα παίζουν <<πάσο>> αφού τίποτα δεν έχει
  κλαπεί ακόμα (βλέπε το Παράρτημα (Θεώρημα~\ref{conservativeworld}) για μια αυστηρή απόδειξη αυτού του απλού γεγονότος).
  Επιπλέον, έστω $v = Player(j)$ και $j' = prev\left(j\right)$. Το Μεταβατικό Παιχνίδι παράγει γύρους:
  \begin{equation}
     Turn_j = \bigcup\limits_{w \in N^{-}\left(v\right)_{j-1}}\{Steal\left(y_w,w\right)\} \enspace,
  \end{equation}
  όπου
  \begin{equation*}
     \sum\limits_{w \in N^{-}\left(v\right)_{j-1}}y_w = \min\left(in_{v, j-1}, Damage_{v, j}\right) \enspace.
  \end{equation*}
 
  Βλέπουμε ότι αν $Damage_{v, j} = 0$, τότε $Turn_j = \emptyset$.

  Από τον ορισμό του $Damage_{v,j}$ και γνωρίζοντας ότι καμία στρατηγική σε αυτή την περίπτωση δεν μπορεί να αυξήσει καμία
  άμεση εμπιστοσύνη, βλέπουμε ότι $Damage_{v,j} \geq 0$. Επίσης, είναι $Loss_{v,j} \geq 0$ γιατί αν $Loss_{v,j} < 0$, τότε η
  $v$ θα είχε κλέψει περισσότερη αξία απ' ότι της έχει κλαπεί, συνεπώς δε θα ακολουθόύσε τη συντηρητική στρατηγική.
